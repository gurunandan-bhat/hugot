<!doctype html>
<html
    lang="en-us"
    dir="ltr">
    <head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
        <meta charset="utf-8">
<meta name="viewport" content="width=device-width">
<title>Upma Singh | My New Hugo Site</title>

            <link rel="stylesheet" href="/css/bootstrap.css" />
            <link rel="stylesheet" href="/css/main.css" />


                <script src="/js/main.js"></script>
                <script src="/js/main.js"></script>


    </head>
    <body>
        <div class="container">
            <div class="row">
                <div class="col-lg-8 offset-lg-2">
                    <header>
                        <h1>My New Hugo Site</h1>

  <nav>
    <ul>
    <li>
      <a href="/">Home</a>
    </li>
    <li>
      <a href="/guild/">Guild</a>
    </li>
    <li>
      <a href="/reviews/">Reviews</a>
    </li>
    <li>
      <a href="/critics/">Critics</a>
    </li>
    <li>
      <a href="/mreviews/">Films</a>
    </li>
    </ul>
  </nav>


                    </header>
                    <main>
                        
    <pre>critics/term.html</pre>
    <h1>Upma Singh</h1>
    
    
        <h2><a href="/reviews/l2-empuraan/">L2: Empuraan</a></h2>
        
        <p>मलयालम सिनेमा के जाने-माने ऐक्टर पृथ्वीराज सुकुमारन ने साल 2019 में फिल्म लुसिफर से निर्देशन में कदम रखा था। दिग्गज अभिनेता मोहनलाल की मुख्य भूमिका वाली इस फिल्म ने तब रेकॉर्ड कामयाबी हासिल की थी। फिल्म को सिर्फ केरल ही नहीं, अन्य राज्यों के दर्शकों ने भी खूब पसंद किया था। इसलिए, पृथ्वीराज सुकुमारन अब इसका सीक्वल L2 : एम्पुरान पैन इंडिया लेवल पर पांच भाषाओं हिंदी, अंग्रेजी, तमिल, तेलुगु और मलयालम में लेकर आए हैं। एम्पुरान का मतलब ही होता है- ऐसा महान राजा, जिसका दर्जा बस भगवान से ही कम हो। लिहाजा, इस बार फिल्म का स्केल भी कहीं ज्यादा बड़ा है। दुनिया के अलग-अलग लोकेशंस पर बड़े-बड़े शॉट्स फिल्म का आकर्षण है। लेकिन इस स्टाइल, भव्यता, चमक-दमक के बीच कहानी कमजोर रह गई है। इस बार कहानी में लुसिफर वाली गहराई और पकड़ नदारद है।
कहानी लुसिफर का टैग पाने वाले स्टीफन नेदूंपल्ली उर्फ कुरैशी अब्राम (मोहनलाल) के एम्पुरान यानी और ताकतवर बनने की है। उसकी दुनिया केरल से निकलकर इंटरनैशनल हो चुकी है। अपने दत्तक पिता रामदास (सचिन खेडेकर) के निधन के बाद सत्ता उनके पुत्र जतिन (टोविनो थॉमस) को सौंपकर स्टीफन एक अंतरराष्ट्रीय गैंग के सरगना के रूप में सक्रिय है, मगर यहां भी नशे के खिलाफ उसकी जंग जारी है और वह ड्रग रैकेट चलाने वाले काबूगा गैंग का सफाया करने में जुटा हुआ है। इधर, केरल की राजनीति में अलग उथल-पुथल शुरू हो जाती है। पांच साल मुख्यमंत्री बनने बाद जतिन तरह-तरह के भ्रष्टाचार में लिप्त हो चुका है। यही नहीं, आगामी इलेक्शन के लिए वह अपने पिता की पार्टी छोड़कर सांप्रदायिक ताकतों को बढ़ाने वाले नेता बाबा बजरंगी (अभिमन्यु सिंह) से हाथ मिलाकर नई पार्टी बना लेता है, जिसके विरोध में उसकी बहन प्रियदर्शिनी (मंजू वॉरियर) खुद राजनीति में उतर जाती है। वहीं, अपने राज्य को बचाने के लिए स्टीफन को भी केरल लौटना पड़ता है। अब स्टीफन की यह घर वापसी क्या गुल खिलाती है, यह जानने लिए सिनेमाघर जाना होगा।</p>
        <p>
            All reviews of
            <a href="/mreviews/l2-empuraan/">L2: Empuraan here</a>
        </p>
    
        <h2><a href="/reviews/khakee-the-bengal-chapter-8/">Khakee: The Bengal Chapter</a></h2>
        
        <p>&lsquo;प्रेम कहानी यारों देखी, देवदास की पारो देखी, जर्दा पान का पत्ता देखा, अजब गजब कलकत्ता देखा, किस्सा है गुरदेव का सुर ताल का, एक और रंग भी देखिए बंगाल का&rsquo;, ये खूबसूरत बोल हैं फिल्ममेकर नीरज पांडे की नई वेब सीरीज &lsquo;खाकी: द बंगाल चैप्टर&rsquo; के ओपनिंग ट्रैक के, जो बंगाल का एक अलग रंग दिखाने का दावा करती है। अपनी खाकी फ्रेंचाइजी के तहत बिहार के बाद नीरज पांडे अब इसकी दूसरी कड़ी &lsquo;द बंगाल चैप्टर&rsquo; लाए हैं। हालांकि, दावे से उलट कहानी में कोई ऐसा अनूठापन नहीं है। राजनीति, गैंगस्टर और पुलिस के नेक्सस की कहानियां पहले भी कई आ चुकी हैं, लेकिन कोलकाता की गलियों में भागती इस चोर-पुलिस के कहानी में बंगाल की संस्कृति, बोली-बानी और बांग्ला के नामी कलाकारों का समावेश इसे आकर्षक बनाता है। कहानी &lsquo;सिटी ऑफ जॉय&rsquo; के &lsquo;सिटी ऑफ भॉय&rsquo; बनने की है, जिसे सुधारने का जिम्मा एक ईमानदार और बहादुर खाकीधारी उठाता है। शुरुआत सत्ताधारी पार्टी के एक नेता के पोते की किडनैपिंग से होती है, जिसे खोजने के लिए ईमानदार पुलिस अधिकारी सप्तऋषि सिन्हा (परमव्रत चटर्जी) को एसआईटी में लाया जाता है। सप्तऋषि यहां लोकल डॉन शंकर बरुआ उर्फ बाघा (सास्वत चटर्जी) के आतंक से रूबरू होता है। बाघा अपने दो लड़कों जय-वीरू सागोर तालुकदार (रित्विक भौमिक) और रंजीत ठाकुर (आदिल खान) के साथ मिलकर स्मगलिंग से लेकर दिनदहाड़े किसी का गला रेतने तक, सब कुछ बेखौफ होकर करता है, क्योंकि उसके सिर पर सत्ताधारी पार्टी के ताकतवर नेता बरुन रॉय (प्रोसेनजीत चटर्जी) का हाथ है। चूंकि, इलेक्शन सिर पर है और विपक्ष की नेता निवेदिता बसाक (चित्रांगदा सिंह) शहर के हालात का मुद्दा बनाती है, इसलिए वो सप्तऋषि के जरिए बाघा पर लगाम कसने का दिखावा करते हैं। हालांकि, इस लड़ाई में सप्तऋषि जल्द ही शहीद हो जाते हैं और तब एंट्री होती है, सुपरकॉप अर्जुन मैत्रा (जीत) की। अर्जुन नियमों-निर्देशों को ताख पर रखकर गुनहगारों को सबक सिखाने वाला ऑफिसर है। ऐसे में वह बाघा, सागोर और रंजीत के आतंक से कोलकाता को कैसे भयमुक्त कराता है, यह सीरीज देखकर पता चलेगा।</p>
        <p>
            All reviews of
            <a href="/mreviews/khakee-the-bengal-chapter/">Khakee: The Bengal Chapter here</a>
        </p>
    
        <h2><a href="/reviews/kanneda-2/">Kanneda</a></h2>
        
        <p>&lsquo;कन्नेडा&rsquo; वेब सीरीज के नरेटर मोहम्मद जीशान अय्यूब के शब्दों में कहें तो इसे समझने के लिए कनाडा देश को समझना होगा, जहां दो देश बसते हैं। एक गोरों की फर्स्ट वर्ल्ड कंट्री &lsquo;कैनेडा&rsquo; और दूसरा थर्ड वर्ल्ड कंट्री से आए प्रवासियों का &lsquo;कन्नेडा&rsquo;, जिसके निवासियों को सेकंड क्लास सिटीजन समझा जाता था। यह कहानी इसी तबके के एक ऐसे बंदे निर्मल चहल उर्फ निम्मा (परमीश वर्मा) की है, जो कनाडा और कन्नेडा के बीच की इस दूरी को मिटाने के लिए कुछ भी करने पर आमादा हो जाता है। साल 1984 के दंगों के बाद अपना पिंड पंजाब छोड़कर वैंकूवर में बसा निम्मा पढ़ाई, खेलकूद, म्यूजिक हर चीज में अव्वल होता है। स्कूल में वह गोरों के खेल रग्बी में सिलेक्ट होने वाला पहला ब्राउन मुंडा बनता है, मगर गोरे साजिशन उसे ड्रग रखने के जुर्म में फंसाकर टीम से निकाल देते हैं। इसके बाद निम्मे को यकीन हो जाता है कि वह कितनी भी मेहनत कर ले, खुद को सुपीरियर समझने वाले कनाडा वासी उसे वह इज्जत नहीं देंगे। इसलिए वह ताकत और पैसा हासिल करके यह इज्जत कमाने का ठान लेता है।</p>
        <p>
            All reviews of
            <a href="/mreviews/kanneda/">Kanneda here</a>
        </p>
    
        <h2><a href="/reviews/nadaaniyan-19/">Nadaaniyan</a></h2>
        
        <p>कोई 27 साल पहले करण जौहर अपनी पहली फिल्म &lsquo;कुछ कुछ होता है&rsquo; लेकर आए थे, जिसमें हिंदुस्तानी बच्‍चे पहली बार ऐसे कॉलेज से रूबरू हुए थे, जहां पढ़ाई के नाम पर टीचर और स्टूडेंट दोनों माइक्रो मिनी स्कर्ट पहनकर &lsquo;प्यार क्या है?&rsquo; इस पर गहन विमर्श करते हैं। तब सब यही जानना चाहते थे कि भईया, ये कॉलेज देश में है कहां! क्योंकि हमारे स्कूल में तो प्रेम गीत गाने तक पर टीचर मुर्गा बना देते हैं। खैर, वही करण जौहर अब एक ऐसे अद्भुत स्कूल की कहानी लेकर आए हैं, जहां स्टूडेंट डिबेट टीम के कैप्टन का चुनाव उसकी तर्क क्षमता की बजाय एब्स देखकर बनया जाता है। फिल्म का नाम है- नादानियां, जिसे देखकर यही लगता है कि ऐसी नादानियां मेकर्स को सूझती कैसे है!</p>
        <p>
            All reviews of
            <a href="/mreviews/nadaaniyan/">Nadaaniyan here</a>
        </p>
    
        <h2><a href="/reviews/oops-ab-kya-2/">Oops! Ab Kya</a></h2>
        
        <p>सोचिए, एक लड़की जिसने आज के जमाने में शादी से पहले कभी इंटीमेट नहीं होने की कसम ली हो, जिसका बॉयफ्रेंड तीन साल से उस खास दिन का इंतजार कर रहा हो, उसे अचानक पता चले कि वो प्रेग्नेंट है। है ना विचित्र परिस्थिति! पर इसी अजीबो-गरीब सिचुएशन को काफी मजेदार तरीके से हैंडल करती है वेब सीरीज &lsquo;ऊप्स! अब क्या?&rsquo;, जो मशहूर अमेरिकन टीवी शो &lsquo;जेन द वर्जिन&rsquo; का आधिकारिक रीमेक है। इस वेब सीरीज में ड्रामा है, कॉमिडी है, इमोशन है, और तो और मर्डर मिस्ट्री जैसे भरपूर मसाले हैं, जो कभी-कभी अतिरेक भरे लगने के बावजूद आपको बांधे रखते हैं। यह कहानी है रूही (श्वेता बसु प्रसाद) की, जिसने अपनी नानी को वचन दिया है कि वह शादी से पहले कभी फिजिकल रिलेशन नहीं बनाएगी। उसका ओमकार (अभय महाजन) जैसा ग्रीन फ्लैग ब्वॉयफ्रेंड है, जो तीन साल से अपने अरमानों को दबाकर रूही के इस वचन में उसका साथ दे रहा है। लेकिन तभी एक दिन पता चलता है कि रूही प्रेग्नेंट है।</p>
        <p>
            All reviews of
            <a href="/mreviews/oops-ab-kya/">Oops! Ab Kya here</a>
        </p>
    
        <h2><a href="/reviews/kaushaljis-vs-kaushal/">Kaushaljis vs Kaushal</a></h2>
        
        <p>हमारे आम मध्यमवर्गीय परिवारों के ज्यादातर माता-पिता बच्चों की बेहतर परवरिश के लिए अपने सपनों को कुर्बान कर देते हैं। लेकिन वही बच्चे बड़े होकर अपनी ही दुनिया में रम जाते हैं। मां-बाप के लिए उनके पास वक्त ही नहीं बचता और फिर, इन बेचारे बुजुर्गों के पास बचती है टूटे हुए सपनों की किरचें, अकेलापन और उससे उपजी झुंझलाहट। आज के दौर की इसी घर-घर की कहानी का भावुक चित्रण है, फिल्म कौशलजीज वर्सेज कौशल। ये कहानी कन्नौज के कौशल परिवार की है, जिसके मुखिया साहिल कौशल (आशुतोष राणा) कव्वाल बनने के सपने को कुर्बान कर अकाउंटेंट बन जाते हैं, ताकि बच्चों की पढ़ाई का खर्च सही से उठा सकें। वहीं, उनकी पत्नी संगीता (शीबा चड्ढा) ने बच्चों को पूरा समय देने के लिए अपने इत्र बनाने की चाहत दबा दी। पर नोएडा में एक ऐड एजेंसी में नौकरी करने वाले बेटे युग (पवैल गुलाटी) के पास घर आना तो दूर, मां-बाप से बात करने का भी वक्त नहीं रहता। बेटी भी बाहर एनजीओ में काम करती है। ऐसे में, घर में अकेले बचे साहिल और सीमा अपने-अपने सपनों को दोबारा जीने की कोशिश तो करते हैं, मगर एक-दूसरे के मन की बात नहीं समझ पाते। हर वक्त एक-दूसरे से लड़ते रहते हैं, लिहाजा एक दिन इस कलेश को खत्म करने के लिए दोनों तलाक लेने का फैसला लेते हैं। इधर, युग की गर्लफ्रेंड कियारा (ईशा तलवार) को ऐसा घर चाहिए, जहां सब हंसी-खुशी रहते हों। ऐसे में, मां-बाप के अलग होने के फैसले का बच्चों पर क्या असर पड़ता है? यह फिल्म देखकर पता चलेगा।</p>
        <p>
            All reviews of
            <a href="/mreviews/kaushaljis-vs-kaushal/">Kaushaljis vs Kaushal here</a>
        </p>
    
        <h2><a href="/reviews/black-warrant-10/">Black Warrant</a></h2>
        
        <p>जेल एक ऐसी जगह है, जिससे हर कोई दूर ही रहना चाहेगा। यही वजह है कि जेल की भीतर की दुनिया के बारे में लोगों को कम ही जानकारी रहती है। हां, कई फिल्मों में जेल में होने वाली दबंगई, खराब खाना, बारिश में सोने की भी जगह ना मिलने जैसी चीजें जरूर देखने को मिली है, लेकिन विक्रमादित्य मोटवाने की नई वेब सीरीज ब्लैक वारंट जेल की दुनिया की स्याह सचाई को इतनी गहराई से दिखाती है कि आप इसमें खोते जाते हैं। एशिया की सबसे बड़ी तिहाड़ के जेलर सुनील कुमार गुप्ता और पत्रकार सुनेत्र चौधरी की इसी शीर्षक से लिखी किताब पर आधारित यह सीरीज जेल के भीतर होने वाले भ्रष्टाचार, जेलर-कैदी के रिश्तों, उनकी जिंदगी के साथ-साथ अस्सी के दशक में फांसी पर चढ़े चर्चित कैदियों की कहानी भी दिखाती है।</p>
        <p>
            All reviews of
            <a href="/mreviews/black-warrant/">Black Warrant here</a>
        </p>
    
        <h2><a href="/reviews/azaad-5/">Azaad</a></h2>
        
        <p>बॉलीवुड में इंसान और जानवरों के प्यार, दोस्ती और वफादारी पर &lsquo;हाथी मेरे साथी&rsquo; और &lsquo;तेरी मेहरबानियां&rsquo; जैसी यादगार फिल्में बनी हैं। हालांकि, वक्त के साथ इन बेजुबानों के साथ इंसानी रिश्तों की कहानियां कम होती गईं, पर अब डायरेक्टर अभिषेक कपूर इस कड़ी को आगे बढ़ाते हुए फिल्म &lsquo;आजाद&rsquo; लेकर आए हैं, जिसका केंद्र एक घोड़ा है। अपनी फिल्मों से फरहान अख्तर, सुशांत सिंह राजपूत और सारा अली खान को बॉलीवुड में लॉन्च करने वाले अभिषेक कपूर इस फिल्म से भी दो नए चेहरों, अजय देवगन के भांजे अमन देवगन और रवीना टंडन की बेटी राशा थडानी को पर्दे पर उतार रहे हैं। फिल्म में इन दोनों नए एक्टर्स, खासकर अमन ने आत्मविश्वास भरी अदाकारी से खुद को लंबी रेस का घोड़ा साबित करने की बढ़िया कोशिश की है।</p>
        <p>
            All reviews of
            <a href="/mreviews/azaad/">Azaad here</a>
        </p>
    
        <h2><a href="/reviews/mismatched-s03/">Mismatched S03</a></h2>
        
        <p>एक टेक्नॉलजी को जी-जान से चाहने वाली अंबाला की मिडल क्लास लड़की डिंपल आहूजा (प्राजक्ता कोली) और एक टूटकर प्यार करने वाला जयपुर के रजवाड़े घराने का सच्चा आशिक ऋषि सिंह शेखावत (रोहित सराफ), यानी एक बिल्कुल ही मिसमैच्ड जोड़ी और जब ये दोनों मिलते हैं, तो क्या होता है यही कहानी है वेब सीरीज &lsquo;मिसमैच्ड&rsquo; की। लेखिका संध्या मेनन की किताब ह्वेन डिंपल मेट ऋषि पर आधारित इस सीरीज के दो सीजन पहले ही आ चुके हैं और युवा दर्शकों के बीच डिंपल और ऋषि यानी प्राजक्ता कोली और रोहित सराफ की जोड़ी पहले ही काफी पसंद की जा चुकी है। उनकी केमिस्ट्री तीसरे सीजन में भी सुहाती है, मगर कहानी के मामले में सीरीज बेहद कमजोर और सतही साबित होती है।</p>
        <p>
            All reviews of
            <a href="/mreviews/mismatched-s03/">Mismatched S03 here</a>
        </p>
    
        <h2><a href="/reviews/sikandar-ka-muqaddar/">Sikandar Ka Muqaddar</a></h2>
        
        <p>सिनेमा की दुनिया में हाइस्‍ट यानी चोरी-डकैती पर बुनी चोर-पुलिस वाली कहानी फिल्मकारों के पसंदीदा विषयों में रही है। इस विषय पर &lsquo;द इटैलियन जॉब&rsquo;, &lsquo;ओशन सीरीज&rsquo;, &lsquo;नाऊ यू सी मी&rsquo; से लेकर आइकॉनिक &lsquo;मनी हाइस्ट&rsquo; जैसी विदेशी फिल्में और वेब सीरीज बन चुकी हैं। देश में भी &lsquo;ज्वेल थीफ&rsquo;, &lsquo;आंखें&rsquo; (2002) और &lsquo;धूम फ्रेंचाइजी&rsquo; जैसी यादगार फिल्में बनी हैं। अब इसी विषय पर डायरेक्टर नीरज पांडे अपनी नई फिल्म &lsquo;सिकंदर का मुकद्दर&rsquo; लेकर आए हैं। नीरज खुद इससे पहले पुलिस को चकमा देकर रुपये उड़ा लेने वालों की टीम पर फिल्म &lsquo;स्पेशल 26&rsquo; बना चुके हैं।</p>
        <p>
            All reviews of
            <a href="/mreviews/sikandar-ka-muqaddar/">Sikandar Ka Muqaddar here</a>
        </p>
    
        <h2><a href="/reviews/all-we-imagine-as-light/">All We Imagine as Light</a></h2>
        
        <p>बॉलीवुड की फिल्मों में मुंबई को हमेशा खूब रोमांटिसाइज किया गया है। मसलन, बड़ी-बड़ी इमारतें, बाहें खोले समंदर, चकाचौंध भरी जिंदगी, प्यार का अहसास दिलाती बारिश, लेकिन इस सारी चमक-दमक के बीच यहां बहुत से ऐसे लोग हैं, जो अपने हिस्से की रोशनी के लिए रोज संघर्ष करते हैं। जो यहां की तमाम भीड़ में भी अकेले हैं। ये वो हैं, जो रोज उठते हैं, काम पर जाते हैं और लौटकर आ जाते हैं। इनकी जिंदगी इस भागते शहर में भी ठहरी हुई है। पायल कपाड़िया की कान फिल्म फेस्टिवल में प्रतिष्ठित &lsquo;ग्रां प्री अवॉर्ड&rsquo; जीतकर इतिहास रचने वाली फिल्म &lsquo;ऑल वी इमेजिन एज लाइट&rsquo; रंगीनियत से परे वाली इसी स्याह मुंबई के नाम प्रेम गीत है।</p>
        <p>
            All reviews of
            <a href="/mreviews/all-we-imagine-as-light/">All We Imagine as Light here</a>
        </p>
    
        <h2><a href="/reviews/freedom-at-midnight-5/">Freedom at Midnight</a></h2>
        
        <p>सालों लंबी क्रांति और अनगिनत शहीदों की कुर्बानी के बाद अंग्रेजी हुकूमत से 1947 में मिली आजादी के बदले हिंदुस्तान के दिल पर विभाजन का जो जख्म लगा, वह टीस 77 साल बाद आज भी महसूस होती है। मगर क्या धर्म के नाम पर हुआ देश का यह बंटवारा जरूरी था? क्या यह रुक सकता था? देश के भविष्य से जुड़े इस निर्णायक फैसले में शामिल पंडित नेहरू, महात्मा गांधी, सरदार पटेल या मोहम्मद अली जिन्ना जैसे राजनेताओं का क्या रुख रहा? इतिहास के सबसे त्रासद बंटवारे को लेकर ऐसे ही कई अनछ़ुए पन्ने पलटती है, निखिल अडवानी की वेब सीरीज &lsquo;फ्रीडम एट मिडनाइट&rsquo;। यह सीरीज लैरी कॉलिन्स और डॉमनिक लैपियर की इसी नाम से लिखी बहुचर्चित किताब पर आधारित है, जो ब्रिटिश राज का सूरज ढलने के बाद एक स्वतंत्र हिंदुस्तान के बनने के दौरान हुई राजनीति और सामाजिक हालातों की गहराई से पड़ताल करती है।</p>
        <p>
            All reviews of
            <a href="/mreviews/freedom-at-midnight/">Freedom at Midnight here</a>
        </p>
    
        <h2><a href="/reviews/do-patti-7/">Do Patti</a></h2>
        
        <p>पति-पत्नी के रिश्ते में जब प्यार की जगह हिंसा ले ले, तो चोट पूरे परिवार और खासकर बच्चों को लगती है। घरेलू हिंसा का यह जख्म कभी-कभी इतना गहरा होता है कि पूरा घर बिखर जाता है। विडंबना देखिए, हिंसा के इतने खतरनाक रूप को &lsquo;घरेलू&rsquo; कहा जाता है, जिस कारण घर से बाहर के ज्यादातर लोग पति-पत्नी के इस आपसी मामले में दखल तक नहीं देते। घरेलू हिंसा की इसी कड़वी सच्‍चाई को दो बहनों की राइवलरी के मसालेदार पैकेजिंग में लपेटकर पेश करती है, एक्ट्रेस कृति सेनन और राइटर कनिका ढिल्लों के बैनर की डेब्यू फिल्म &lsquo;दो पत्ती&rsquo;।</p>
        <p>
            All reviews of
            <a href="/mreviews/do-patti/">Do Patti here</a>
        </p>
    
        <h2><a href="/reviews/ic-814-the-kandahar-hijack-2/">IC 814 the Kandahar Hijack</a></h2>
        
        <p>भारतीय इतिहास में 1999 के कंधार प्लेन हाईजैक की घटना आज भी एक काले अध्याय की तरह याद की जाती है। सारी दुनिया जब नई सदी Y2K के आने के उत्साह में मगन थी, क्रिसमस से एक दिन पहले 24 दिसंबर 1999 को करीब 175 लोगों को लेकर काठमांडू से दिल्ली के लिए रवाना हुए इंडियन एयरलाइंस के हवाई जहाज IC 814 को आतंकियों ने हाईजैक कर लिया। हाईजैकर्स के कब्जे वाला यह प्लेन पहले अमृतसर और फिर लाहौर और दुबई होते हुए कंधार में लैंड हुआ। सात दिन बाद भारतीय जेलों में बंद तीन आतंकियों मौलाना मसूद अजहर, मुश्ताक अहमद जरगर और अहमद उमर सईद शेख को छोड़ने के बदले इन यात्रियों की सुरक्षित घर वापसी करवाई गई। अब इसी घटनाक्रम पर आधारित वेब सीरीज &lsquo;IC 814: द कंधार हाईजैक&rsquo; से चर्चित निर्देशक अनुभव सिन्‍हा ने ओटीटी पर दस्तक दी है।</p>
        <p>
            All reviews of
            <a href="/mreviews/ic-814-the-kandahar-hijack/">IC 814 the Kandahar Hijack here</a>
        </p>
    
        <h2><a href="/reviews/zindaginama-2/">Zindaginama</a></h2>
        
        <p>मेंटल हेल्थ हमारे समाज में लंबे समय तक एक टैबू रहा है। हालांकि, अब कुछ साल से इसके बारे में खुलकर बातें होने लगी हैं। विश्व मानसिक स्वास्थ्य दिवस (10 अक्टूबर) पर आई एंथॉलजी सीरीज &lsquo;ज़िंदगीनामा&rsquo; इसी मेंटल हेल्थ के प्रति जागरूकता की ओर एक मजबूत कदम है। यह सीरीज 35-40 मिनट की छह कहानियों का गुलदस्ता है, जो ईटिंग डिसऑर्डर, गेमिंग एडिक्शन, सिजोफ्रेनिया, ओसीडी, पीटीएसडी, जेंडर डिस्फोरिया जैसी अलग-अलग मानसिक समस्याओं के प्रति लोगों का ध्यान आकर्षित करती है।</p>
        <p>
            All reviews of
            <a href="/mreviews/zindaginama/">Zindaginama here</a>
        </p>
    
        <h2><a href="/reviews/raat-jawaan-hai5/">Raat Jawaan Hai</a></h2>
        
        <p>आम सी कहावत है कि मां-बाप बनने के बाद आपकी अपनी जिंदगी, अपनी खुशी बेमाने हो जाती है। तब बच्चा, उसकी जरूरतें, उसकी खुशियां ही सबसे ऊपर होती हैं। काफी हद तक होता भी ऐसा ही है, पर पैरंटिंग के नए मायने समझाने वाली वेब सीरीज रात जवान है आपसे कहती है कि नहीं बॉस, एक अच्छा पैरंट बनने के लिए अपनी खुशियों की कुर्बानी देना जरूरी नहीं है। थोड़ी मशक्कत जरूर करनी पड़ेगी, मगर आप अपने करियर, खुशियों, बच्चों सबको साथ लेकर भी चल सकते हैं। खास बात यह है कि ख्याति आनंद पुथरन की लिखी और सुमित व्यास (परमानेंट रूममेट्स, ट्रिपलिंग) निर्देशित यह प्यारी सी फील गुड कहानी ये बड़ी-बड़ी बातें बिना किसी लेक्चरबाजी के मजे-मजे में कह जाती है।</p>
        <p>
            All reviews of
            <a href="/mreviews/raat-jawaan-hai/">Raat Jawaan Hai here</a>
        </p>
    
        <h2><a href="/reviews/ctrl-7/">CTRL</a></h2>
        
        <p>मोबाइल, इंटरनेट और सोशल मीडिया आज हमारी जिंदगी का एक बड़ा और अहम हिस्सा बन चुका है। हममें से कई की जिंदगी तो इसी के इर्द-गिर्द घूमती है। उस पर, अब ज्यादा एडवांस तकनीक AI भी दस्तक दे चुका है, जिसके फायदे-नुकसान को लेकर खूब हलचल मची हुई है। लेकिन क्या इन नई और एडवांस तकनीक का इस्तेमाल हम कर रहे हैं या फिर ये तकनीक ही हमारा इस्तेमाल कर रहे हैं? इन्हें हम कंट्रोल कर रहे हैं या हम खुद इनके कंट्रोल में हैं? इसी चिंताजनक सवालों के जवाब ढूंढने की कोशिश करती है, डायरेक्टर विक्रमादित्य मोटवानी की फिल्म CTRL यानी कंट्रोल। सोशल मीडिया या पब्लिक ऐप किस तरह लोगों के प्राइवेट डेटा इकट्ठा करते हैं, उनका गलत इस्तेमाल करते हैं, फिल्म हमें यह बात याद दिलाती है और उसके प्रति सचेत करती है।</p>
        <p>
            All reviews of
            <a href="/mreviews/ctrl/">CTRL here</a>
        </p>
    

                    </main>
                    <footer>
                        <p>Copyright 2025. All rights reserved.</p>

                    </footer>
                </div>
            </div>
        </div>
    </body>
</html>
