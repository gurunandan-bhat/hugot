+++
title = "Kanneda"
date = 2025-03-22T00:01:14+05:30
draft = false
mreviews = ["Kanneda"]
critics = ['Upma Singh']
publication = ''
subtitle = "परमीश वर्मा की बढ़िया परफॉर्मेंस के लिए देख सकते हैं।"
opening = ""
img = 'kanneda-2.jpg'
media = 'print'
source = "https://navbharattimes.indiatimes.com/entertainment/web-series/review/kanneda-web-series-review-in-hindi-starring-parmish-verma-jasmin-bajwa-aadar-malik-ranvir-shorey-arunoday-singh-jiohotstar/moviereview/119305428.cms"
score = 5
+++

'कन्नेडा' वेब सीरीज के नरेटर मोहम्मद जीशान अय्यूब के शब्दों में कहें तो इसे समझने के लिए कनाडा देश को समझना होगा, जहां दो देश बसते हैं। एक गोरों की फर्स्ट वर्ल्ड कंट्री 'कैनेडा' और दूसरा थर्ड वर्ल्ड कंट्री से आए प्रवासियों का 'कन्नेडा', जिसके निवासियों को सेकंड क्लास सिटीजन समझा जाता था। यह कहानी इसी तबके के एक ऐसे बंदे निर्मल चहल उर्फ निम्मा (परमीश वर्मा) की है, जो कनाडा और कन्नेडा के बीच की इस दूरी को मिटाने के लिए कुछ भी करने पर आमादा हो जाता है। साल 1984 के दंगों के बाद अपना पिंड पंजाब छोड़कर वैंकूवर में बसा निम्मा पढ़ाई, खेलकूद, म्यूजिक हर चीज में अव्वल होता है। स्कूल में वह गोरों के खेल रग्बी में सिलेक्ट होने वाला पहला ब्राउन मुंडा बनता है, मगर गोरे साजिशन उसे ड्रग रखने के जुर्म में फंसाकर टीम से निकाल देते हैं। इसके बाद निम्मे को यकीन हो जाता है कि वह कितनी भी मेहनत कर ले, खुद को सुपीरियर समझने वाले कनाडा वासी उसे वह इज्जत नहीं देंगे। इसलिए वह ताकत और पैसा हासिल करके यह इज्जत कमाने का ठान लेता है।
