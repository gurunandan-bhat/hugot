+++
title = 'IC 814 the Kandahar Hijack'
date = 2024-10-15T18:01:43+05:30
draft = false
mreviews = ['IC 814 the Kandahar Hijack']
critics = ['Upma Singh']
subtitle = ""
opening = ""
img = 'ic-814-the-kandahar-hijack-2.webp'
media = 'print'
source = "https://navbharattimes.indiatimes.com/entertainment/web-series/review/ic-814-the-kandahar-hijack-web-series-review-in-hindi-naseeruddin-shah-pankaj-kapur-vijay-varma-manoj-pahwa-arvind-swamy-dia-mirza-netflix/moviereview/112915047.cms"
score = 6
+++

भारतीय इतिहास में 1999 के कंधार प्लेन हाईजैक की घटना आज भी एक काले अध्याय की तरह याद की जाती है। सारी दुनिया जब नई सदी Y2K के आने के उत्साह में मगन थी, क्रिसमस से एक दिन पहले 24 दिसंबर 1999 को करीब 175 लोगों को लेकर काठमांडू से दिल्ली के लिए रवाना हुए इंडियन एयरलाइंस के हवाई जहाज IC 814 को आतंकियों ने हाईजैक कर लिया। हाईजैकर्स के कब्जे वाला यह प्लेन पहले अमृतसर और फिर लाहौर और दुबई होते हुए कंधार में लैंड हुआ। सात दिन बाद भारतीय जेलों में बंद तीन आतंकियों मौलाना मसूद अजहर, मुश्ताक अहमद जरगर और अहमद उमर सईद शेख को छोड़ने के बदले इन यात्रियों की सुरक्षित घर वापसी करवाई गई। अब इसी घटनाक्रम पर आधारित वेब सीरीज 'IC 814: द कंधार हाईजैक' से चर्चित निर्देशक अनुभव सिन्‍हा ने ओटीटी पर दस्तक दी है।

यह सीरीज आईसी 814 के असल पायलट कैप्‍टन देवी शरण की किताब 'फ्लाइट इनटू फीयर' का रूपांतरण है, जिसमें यात्रियों की दहशत, उनके परिवार वालों का आक्रोश, पायलट और केबिन क्रू की चुनौतियों, हाईजैकर्स का रवैया, भारतीय सरकार और अधिकारियों की जद्दोजहद, मीडिया के रुख जैसे विभिन्न पहलुओं को विस्तार से दर्शाया गया है। साथ ही अनुभव अब तक टीस देने वाले तमाम सवालों के जवाब देने की भी कोशिश करते हैं कि आखिर सुरक्षा एजेंसियों को इतनी बड़ी साजिश का पता कैसे नहीं चला या उनसे लापरवाही हुई?
