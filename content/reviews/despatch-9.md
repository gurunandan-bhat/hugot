+++
title = 'Despatch'
date = 2024-12-17T01:08:06+05:30
draft = false
mreviews = ['Despatch']
critics = ['Deepak Dua']
publication = ''
subtitle = "कुछ ढंग का ‘डिस्पैच’ करो भई"
opening = ""
img = 'despatch-9.jpg'
media = 'print'
source = "https://www.cineyatra.com/despatch-movie-review-by-deepak-dua/"
score = 3
+++

इस फिल्म का बेहद कसा हुआ, तेज़ रफ्तार ट्रेलर दिखाता है कि मुंबई के एक अखबार ‘डिस्पैच’ का क्राइम रिर्पोटर जॉय बाग एक ऐसे मामले की तह तक जाने की कोशिशों में लगा है जिसमें हजारों करोड़ का घपला है और बड़े-बड़े लोग शामिल हैं। ज़ाहिर है कि इतना सब है तो खतरे भी बड़े हैं। जॉय बाग कर पाएगा इस काम को? कैसे करेगा वह इसे?

यदि आपने भी यह ट्रेलर देख लिया तो मुमकिन है कि आप तुरंत ज़ी-5 पर इस फिल्म ‘डिस्पैच’ को तलाश कर इसे देखने के लिए आतुर हो जाएं। लेकिन ऐसा करते ही आप उस जाल में फंस जाएंगे जिसे इस ट्रेलर की शक्ल में आपके लिए फैलाया गया है। इस छलावे से बचने का एक ही तरीका है जो इधर कुछ साल से मैंने अपनाया हुआ है कि फिल्म देखने से पहले ट्रेलर मत देखो। इसीलिए जब यह फिल्म देखने के बाद मैंने ट्रेलर देखा तो यह सोच कर हैरान हुआ कि जिस शख्स ने यह ट्रेलर बनाया है, उससे ही यह फिल्म बनवा लेते तो ‘डिस्पैच’ एक अलग ही लेवल की फिल्म होती।
