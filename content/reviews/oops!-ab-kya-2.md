+++
title = "Oops! Ab Kya"
date = 2025-02-22T23:58:10+05:30
draft = false
mreviews = ["Oops! Ab Kya"]
critics = ['Upma Singh']
publication = ''
subtitle = "अच्छे अभिनय से सजी हल्की-फुल्की मजेदार कहानी"
opening = ""
img = 'oops-ab-kya-2.webp'
media = 'print'
source = "https://navbharattimes.indiatimes.com/entertainment/web-series/review/oops-ab-kya-web-series-review-in-hindi-starring-shweta-basu-prasad-sonali-kulkarni-jaaved-jaaferi-jiohotstar/moviereview/118440764.cms"
score = 7
+++

सोचिए, एक लड़की जिसने आज के जमाने में शादी से पहले कभी इंटीमेट नहीं होने की कसम ली हो, जिसका बॉयफ्रेंड तीन साल से उस खास दिन का इंतजार कर रहा हो, उसे अचानक पता चले कि वो प्रेग्नेंट है। है ना विचित्र परिस्थिति! पर इसी अजीबो-गरीब सिचुएशन को काफी मजेदार तरीके से हैंडल करती है वेब सीरीज 'ऊप्स! अब क्या?', जो मशहूर अमेरिकन टीवी शो 'जेन द वर्जिन' का आधिकारिक रीमेक है। इस वेब सीरीज में ड्रामा है, कॉमिडी है, इमोशन है, और तो और मर्डर मिस्ट्री जैसे भरपूर मसाले हैं, जो कभी-कभी अतिरेक भरे लगने के बावजूद आपको बांधे रखते हैं। यह कहानी है रूही (श्वेता बसु प्रसाद) की, जिसने अपनी नानी को वचन दिया है कि वह शादी से पहले कभी फिजिकल रिलेशन नहीं बनाएगी। उसका ओमकार (अभय महाजन) जैसा ग्रीन फ्लैग ब्वॉयफ्रेंड है, जो तीन साल से अपने अरमानों को दबाकर रूही के इस वचन में उसका साथ दे रहा है। लेकिन तभी एक दिन पता चलता है कि रूही प्रेग्नेंट है।
