+++
title = "Bada Naam Karenge"
date = 2025-03-06T11:31:03+05:30
draft = false
mreviews = ["Bada Naam Karenge"]
critics = ['Deepak Dua']
publication = ''
subtitle = "दिल के छज्जे पे चढ़ेंगे, ‘बड़ा नाम करेंगे’"
opening = ""
img = 'bada-naam-karenge-3.jpg'
media = 'print'
source = "https://www.cineyatra.com/bada-naam-karenge-web-series-review-by-deepak-dua/"
score = 9
+++

सोनी लिव पर आई नौ एपिसोड की इस वेब-सीरिज़ के पांचवें एपिसोड के अंत में जब नायक ऋषभ नायिक सुरभि से कहता है-‘मुझ से शादी कर लो प्लीज़’ तो उसकी आंखें नम होती हैं। यह सुनते हुए सुरभि की भी आंखें नम होती हैं। इस सीन को यहीं पॉज़ कर दीजिएगा और गौर कीजिएगा कि एक हल्की-सी नमी आपकी आंखों में भी होगी। अब याद कीजिएगा कि आपकी आंखें इससे पहले के एपिसोड्स में भी कुछ जगह पनियाई होंगी और ध्यान रखिएगा, अभी आगे भी आपकी आंखों में कई बार नमी आएगी। बल्कि कुछ एक बार तो यह नमी झरने का रूप भी लेना चाहेगी। जी हां, यह इस कहानी की ताकत है, उस सिनेमा की ताकत है जो ऐसी कहानी को आपके सामने इस तरह से लाता है कि आप, आप नहीं रहते बल्कि इस कहानी के किरदार हो जाते हैं, कभी मुंबई, कभी उज्जैन तो कभी रतलाम हो जाते हैं।
