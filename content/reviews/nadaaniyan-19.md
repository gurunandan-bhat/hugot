+++
title = "Nadaaniyan"
date = 2025-03-07T20:35:50+05:30
draft = false
mreviews = ["Nadaaniyan"]
critics = ['Upma Singh']
publication = ''
subtitle = "खाली समय में कुछ और करने या देखने के लिए नहीं है, तो फिल्‍म के नाम पर ऐसी 'नादानियां' देख सकते हैं।"
opening = ""
img = 'nadaaniyan-19.webp'
media = 'print'
source = "https://navbharattimes.indiatimes.com/entertainment/movie-review/nadaaniyan-movie-review-in-hindi-starring-ibrahim-ali-khan-khushi-kapoor-dia-mirza-suniel-shetty-mahima-chaudhry-on-netflix/moviereview/118780533.cms"
score = 3
+++

कोई 27 साल पहले करण जौहर अपनी पहली फिल्म 'कुछ कुछ होता है' लेकर आए थे, जिसमें हिंदुस्तानी बच्‍चे पहली बार ऐसे कॉलेज से रूबरू हुए थे, जहां पढ़ाई के नाम पर टीचर और स्टूडेंट दोनों माइक्रो मिनी स्कर्ट पहनकर 'प्यार क्या है?' इस पर गहन विमर्श करते हैं। तब सब यही जानना चाहते थे कि भईया, ये कॉलेज देश में है कहां! क्योंकि हमारे स्कूल में तो प्रेम गीत गाने तक पर टीचर मुर्गा बना देते हैं। खैर, वही करण जौहर अब एक ऐसे अद्भुत स्कूल की कहानी लेकर आए हैं, जहां स्टूडेंट डिबेट टीम के कैप्टन का चुनाव उसकी तर्क क्षमता की बजाय एब्स देखकर बनया जाता है। फिल्म का नाम है- नादानियां, जिसे देखकर यही लगता है कि ऐसी नादानियां मेकर्स को सूझती कैसे है!
