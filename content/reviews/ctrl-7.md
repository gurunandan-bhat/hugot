+++
title = 'CTRL'
date = 2024-10-05T08:20:16+05:30
draft = false
mreviews = ['CTRL']
critics = ['Upma Singh']
subtitle = ''
opening = ''
source = 'https://navbharattimes.indiatimes.com/entertainment/movie-review/ctrl-movie-review-in-hindi-starring-ananya-panday-vihaan-samat-aparshakti-khurana-vikramaditya-motwane-netflix/moviereview/113927663.cms'
img = 'ctrl-7.webp'
media = 'print'
score = 4
+++

मोबाइल, इंटरनेट और सोशल मीडिया आज हमारी जिंदगी का एक बड़ा और अहम हिस्सा बन चुका है। हममें से कई की जिंदगी तो इसी के इर्द-गिर्द घूमती है। उस पर, अब ज्यादा एडवांस तकनीक AI भी दस्तक दे चुका है, जिसके फायदे-नुकसान को लेकर खूब हलचल मची हुई है। लेकिन क्या इन नई और एडवांस तकनीक का इस्तेमाल हम कर रहे हैं या फिर ये तकनीक ही हमारा इस्तेमाल कर रहे हैं? इन्हें हम कंट्रोल कर रहे हैं या हम खुद इनके कंट्रोल में हैं? इसी चिंताजनक सवालों के जवाब ढूंढने की कोशिश करती है, डायरेक्टर विक्रमादित्य मोटवानी की फिल्म CTRL यानी कंट्रोल। सोशल मीडिया या पब्लिक ऐप किस तरह लोगों के प्राइवेट डेटा इकट्ठा करते हैं, उनका गलत इस्तेमाल करते हैं, फिल्म हमें यह बात याद दिलाती है और उसके प्रति सचेत करती है।

CTRL मूवी की कहानी
कहानी सोशल मीडिया इंफ्लुएंसर नलिनी उर्फ नेल्ला (अनन्या पांडे) की है, जो अपने बॉयफ्रेंड जो मस्करेनस (विहान समत) के साथ एक सोशल मीडिया चैनल 'एंजॉय' चलाती है। इस कपल इंफ्लुएंसर जोड़ी के लाखों फॉलोअर्स हैं। सबकुछ बिल्कुल मस्त चल रहा होता है, जब तक कि नेल्ला अपनी तीसरी एनिवर्सिरी पर सरप्राइज लाइव विडियो के दौरान जो मस्‍करेनस को किसी और लड़की को किस करते हुए नहीं पकड़ती।
