+++
title = 'Zindaginama'
date = 2024-10-15T17:59:22+05:30
draft = false
mreviews = ['Zindaginama']
critics = ['Upma Singh']
subtitle = ""
opening = ""
img = 'zindaginama-2.webp'
media = 'print'
source = "https://navbharattimes.indiatimes.com/entertainment/web-series/review/zindaginama-web-series-review-in-hindi-starring-shreyas-talpade-shweta-basu-prasad-priya-bapat-shruti-seth-sony-liv/moviereview/114143257.cms"
score = 4
+++

मेंटल हेल्थ हमारे समाज में लंबे समय तक एक टैबू रहा है। हालांकि, अब कुछ साल से इसके बारे में खुलकर बातें होने लगी हैं। विश्व मानसिक स्वास्थ्य दिवस (10 अक्टूबर) पर आई एंथॉलजी सीरीज 'ज़िंदगीनामा' इसी मेंटल हेल्थ के प्रति जागरूकता की ओर एक मजबूत कदम है। यह सीरीज 35-40 मिनट की छह कहानियों का गुलदस्ता है, जो ईटिंग डिसऑर्डर, गेमिंग एडिक्शन, सिजोफ्रेनिया, ओसीडी, पीटीएसडी, जेंडर डिस्फोरिया जैसी अलग-अलग मानसिक समस्याओं के प्रति लोगों का ध्यान आकर्षित करती है।

श्रेयस तलपड़े और अंजली पाटिल की मुख्य भूमिका वाली सुकृति त्यागी निर्देशित 'स्वागतम्', सीजोफ्रेनिया से जूझ रहे एक इंसान के डर, उससे अपनों की जद्दोजहद और उसके प्रति समाज की उदासीनता को दर्शाती है। वहीं, प्राजक्ता कोली, लिलेट दुबे, यशस्विनी दयामा स्टारर 'वन प्लस वन' दिखाती है कि एक बच्ची के वजन को लेकर किया गया एक कॉमेंट उसके दिमाग पर कितना गहरा असर डाल सकता है। मीताक्षरा कुमार निर्देशित यह कहानी ईटिंग डिसॉर्डर से जूझ रही एक लड़की की कहानी दिखाती है, जिसमें दो बहनों के रिश्ते को खूबसूरती से पिरोया गया है।
