+++
title = 'Do Patti'
date = 2024-10-29T06:33:52+05:30
draft = false
mreviews = ['Do Patti']
critics = ['Upma Singh']
subtitle = "यह कहानी है, दो जुड़वा बहनों सौम्या और शैली (कृति सेनन) की"
opening = "सस्पेंस की चादर में लिपटी यह संवेदनशील विषय वाली फिल्म एक बार जरूर देखी जा सकती है"
img = 'do-patti-6.webp'
media = 'print'
source = "https://navbharattimes.indiatimes.com/entertainment/movie-review/do-patti-movie-review-in-hindi-starring-kajol-kriti-sanon-shaheer-sheikh-on-netflix/moviereview/114574975.cms"
score = 4
+++

पति-पत्नी के रिश्ते में जब प्यार की जगह हिंसा ले ले, तो चोट पूरे परिवार और खासकर बच्चों को लगती है। घरेलू हिंसा का यह जख्म कभी-कभी इतना गहरा होता है कि पूरा घर बिखर जाता है। विडंबना देखिए, हिंसा के इतने खतरनाक रूप को 'घरेलू' कहा जाता है, जिस कारण घर से बाहर के ज्यादातर लोग पति-पत्नी के इस आपसी मामले में दखल तक नहीं देते। घरेलू हिंसा की इसी कड़वी सच्‍चाई को दो बहनों की राइवलरी के मसालेदार पैकेजिंग में लपेटकर पेश करती है, एक्ट्रेस कृति सेनन और राइटर कनिका ढिल्लों के बैनर की डेब्यू फिल्म 'दो पत्ती'।

फिल्म की शुरुआत एक छोटे से पहाड़ी इलाके देवीपुर की इंस्पेक्टर विद्या ज्योति (काजोल) से होती है। विद्या को पति के पत्नी के साथ मारपीट की रिपोर्ट दर्ज करवाने के लिए आए एक फोन कॉल आता है। विद्या ज्योति न‍ियमों को दिल-ओ-जान से मानने वाली पुलिसवाली है। उसका सहकर्मी मना भी करता है कि ऐसे घरेलू हिंसा के मामले में कोई पत्नी अपने पति के खिलाफ नहीं बोलती, वहां जाने का फायदा नहीं है, लेकिन उसूलों की पक्की विद्या ज्योति निकल पड़ती है अपने कर्तव्य पथ पर। यहां से शुरू होती है एक सनसनीखेज कहानी।
