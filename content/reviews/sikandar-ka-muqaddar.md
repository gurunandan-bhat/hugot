+++
title = 'Sikandar Ka Muqaddar'
date = 2024-11-29T17:04:09+05:30
draft = false
mreviews = ['Sikandar Ka Muqaddar']
critics = ['Upma Singh']
publication = ''
subtitle = "सस्पेंस-थ्रिलर के शौकीन हैं तो एक बार यह फिल्म देख सकते हैं।"
opening = ""
img = 'sikandar-ka-muqaddar.webp'
media = 'print'
source = "https://navbharattimes.indiatimes.com/entertainment/movie-review/sikandar-ka-muqaddar-movie-review-in-hindi-starring-jimmy-shergill-avinash-tiwary-tamannaah-bhatia-directed-by-neeraj-pandey/moviereview/115799162.cms"
score = 4
+++

सिनेमा की दुनिया में हाइस्‍ट यानी चोरी-डकैती पर बुनी चोर-पुलिस वाली कहानी फिल्मकारों के पसंदीदा विषयों में रही है। इस विषय पर 'द इटैलियन जॉब', 'ओशन सीरीज', 'नाऊ यू सी मी' से लेकर आइकॉनिक 'मनी हाइस्ट' जैसी विदेशी फिल्में और वेब सीरीज बन चुकी हैं। देश में भी 'ज्वेल थीफ', 'आंखें' (2002) और 'धूम फ्रेंचाइजी' जैसी यादगार फिल्में बनी हैं। अब इसी विषय पर डायरेक्टर नीरज पांडे अपनी नई फिल्म 'सिकंदर का मुकद्दर' लेकर आए हैं। नीरज खुद इससे पहले पुलिस को चकमा देकर रुपये उड़ा लेने वालों की टीम पर फिल्म 'स्पेशल 26' बना चुके हैं।

कहानी यहां भी हीरों की चोरी का है। बहुमूल्य रत्नों की एक प्रदर्शनी के दौरान पुलिस को डकैती की सूचना मिलती है, जिससे अफरा-तरफी मच जाती है। इसी बीच 50-60 करोड़ के 5 कीमती हीरे गायब हो जाते हैं। केस का जिम्मा आईओ हरविंदर सिंह (जिमी शेरगिल) को मिलता है, जिनका ट्रैक रिकॉर्ड 100 पर्सेंट है। यहां भी वह अपनी मूल वृति यानी इंस्टिंक्ट के आधार पर चंद मिनटों में प्रदर्शनी में मौजूद तीन लोगों- मंगेश देसाई (राजीव मेहता), कामिनी सिंह (तमन्ना भाटिया) और इंजीनियर सिकंदर शर्मा (अविनाश तिवारी) को आरोपी घोषित कर देते हैं।
