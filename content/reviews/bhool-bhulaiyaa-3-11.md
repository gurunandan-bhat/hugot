+++
title = 'Bhool Bhulaiyaa 3'
date = 2024-11-04T10:04:01+05:30
draft = false
mreviews = ['Bhool Bhulaiyaa 3']
critics = ['Deepak Dua']
publication = ''
subtitle = "रंगबिरंगी, मसालेदार, टाइमपास"
opening = ""
img = 'bhool-bhulaiyaa-3-11.jpg'
media = 'print'
source = "https://www.cineyatra.com/bhool-bhulaiyaa-3-movie-review-by-deepak-dua/"
score = 5
+++

2007 की ‘भूल भुलैया’ तो ज़रूर याद होगी आपको। तर्क की कसौटी पर कसी हुई प्रियदर्शन निर्देशित वह फिल्म एक सायक्लोजिकल सस्पैंस-थ्रिलर थी जिसे आज हम हिन्दी की क्लासिक फिल्मों में गिनते हैं। उसके 15 साल बाद आई ‘भूल भुलैया 2’ को उस फिल्म के कंधे पर सवार होकर सिर्फ और सिर्फ इसलिए बनाया गया था ताकि नोट बटोरे जा सकें। वह फिल्म पिछली वाली का सीक्वेल नहीं बल्कि उसी कड़ी की एक फ्रेंचाइज़ी फिल्म थी जिसमें मंजुलिका को भूतनी दिखा कर लोगों को डराया और कुछ मसखरे जोड़ कर लोगों को हंसाया गया था। अनीस बज़्मी के निर्देशन में आई उस फिल्म को आज हम भले ही एक सफल फिल्म कहें लेकिन थी वह एक औसत दर्जे की मसाला फिल्म ही। अब अनीस के ही निर्देशन में आई यह ‘भूल भुलैया 3’ (Bhool Bhulaiyaa 3) भी ऐसी ही है-हॉरर और कॉमेडी का मसाला लपेट कर आई एक औसत फिल्म जो कुछ पल को हंसाएगी, डराएगी, नोट बटोरेगी मगर इज़्ज़त नहीं कमा पाएगी।

‘भूल भुलैया 2’ ने दिखाया था कि भूत भगाने का दावा करने वाले फर्ज़ी रूह बाबा का सामना मंजुलिका के भूत से हो जाता है। अब ‘भूल भुलैया 3’ (Bhool Bhulaiyaa 3) में रूह बाबा को कुछ लोग रक्त गढ़ ले गए हैं ताकि वहां बंद मंजुलिका के भूत को भगा कर वह उस महल को बिकवाने में मदद करे। लेकिन रूह को क्या पता कि वहां एक नहीं बल्कि दो-दो मंजुलिका उसे टकरने वाली हैं।
